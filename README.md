# (آموزش آیلتس در شیراز)[https://parsa-li.ir/%d8%a2%d9%85%d9%88%d8%b2%d8%b4-%d8%a2%db%8c%d9%84%d8%aa%d8%b3-%d8%af%d8%b1-%d8%b4%db%8c%d8%b1%d8%a7%d8%b2/]
آموزش آیلتس در شیراز | آیلتس تضمینی شیراز
آزمون آیلتس (به انگلیسی: IELTS) برگرفته از سرواژگان (International English Language Testing System) به معنای نظام بین‌المللی ارزش‌یابی زبان انگلیسی است. این آزمون یکی از معتبرترین آزمون‌های زبان انگلیسی است که در سراسر دنیا برگزار میشود. آیلتس در واقع آزمونی بریتانیایی بوده و از این نظر هم ردیف با آزمون آمریکایی تافل قرار می‌گیرد. این آزمون توسط دانشگاه کمبریج انگلستان، شورای فرهنگی بریتانیا و مرکز آیلتس استرالیا برگزار می‌شود.

اعتبار بین المللی آزمون آیلتس آموزش آیلتس در شیراز:
IELTS یا International English Language Testing System یک امتحان زبان انگلیسی است که از اعتباری بین‌المللی برخوردار است. این امتحان معیاری است جهت سنجش سطح دانش زبان انگلیسی افرادی که مایل هستند در کشورهای انگلیسی زبان درس خوانده و کار کنند و یا به آن کشورها مهاجرت کنند. امتحان IELTS با همکاری مشترک دانشگاه کمبریج، کنسولگری انگلستان و سازمان IDP استرالیا برگزار می‌شود. این امتحان از بالاترین و معتبرترین استانداردهای بین‌المللی جهت سنجش سطح زبان انگلیسی افراد تبعیت میکند و چهار بخش Writing،Reading،Listening و Speaking را مورد ارزیابی قرار میدهد. بسیاری از دانشگاه ها در کشورهای مختلفی مانند کانادا، انگلستان، استرالیا، نیوزلند و آمریکا امتحان آیلتس را به رسمیت می‌شناسند. همچنین جهت مهاجرت به کشورهای کانادا، استرالیا و نیوزلند، داشتن مدرک IELTS الزامی می باشد. این امتحان در بیشتر از ۲۷۰ مرکز امتحانی واقع در ۱۱۰ کشور مختلف دنیا برگزار میشود و موسسه زبان پارسا (تاسیس 1380) افتخار برگزاری آزمون ماک آیلتس را در شیراز دارد . داوطلبان در امتحان IELTS به بخش وسیعی از سوالات بسیار ساده تا بسیار مشکل پاسخ می‌دهند. نمرهٔ هر بخش از امتحان بین صفر تا ۹ است. نمرهٔ کلی امتحان با معدل گیری از نمره چهار بخش امتحان محاسبه می‌شود. در کارنامه IELTS، علاوه بر نمره کلی، نمره هر بخش بصورت جداگانه نیز درج میگردد.

هر دانشگاه برای پذیرش متقاضیان حداقل نمره‌ای را معین می‌کند و اکثر آنها حداقل نمره کلی ۶٫۵ را نیاز دارند. بصورتی که نمره هر بخش هم از ۶ کمتر نباشد (البته این قاعده کلی است و ممکن است هر دانشگاه شرایط خاص خود را داشته باشد). به طور مثال، برای اینکه حداکثر امتیاز زبان انگلیسی را جهت مهاجرت به کانادا بدست آورید، باید در هر چهار قسمت امتحان آیلتس حداقل نمره ۷ بگیرید.

اجزای آزمون آیلتس:
نمره بندی این آزمون از ۰ تا ۹ سطح را شامل می‌شود. البته نمرهٔ قبولی برای این آزمون وجود ندارد اما به طور معمول سطح ۵ نمرهٔ متوسط و ۶ به بالا خوب تلقی میگردد. دانشگاه کمبریج، دانشگاه آکسفورد و دانشگاه هاروارد آیلتس با حداقل سطح ۷ را پذیرا هستند.

آزمون آیلتس از ۴ بخش شنیداری (Listening)، خواندن (Reading)، نوشتن (Writing) و مکالمه (Speaking) تشکیل شده‌است. در بین قسمت های مختلف امتحان وقت استراحتی وجود ندارد. کل آزمون دارای دو گونه آکادمیک و جنرال است که گونه آکادمیک برای ورود به دانشگاه‌ها مورد نیاز است.

زمان بندی اجزای آزمون آیلتس
Academic Reading: 60 min.

Academic Writing: 60 min.

Listening: 40 min.

Speaking: 11 – 14 min.

General Training Reading: 60 min.

General Training Writing: 60 min.

فرایند اجرای آزمون آیلتس:
در روز امتحان ابتدا به سوالات Listening سپس به سوالات Reading و بعد به سوالات Writing پاسخ میدهید. در بخش Writing و Reading این امکان را دارید که از قسمت های مختلف سوالات شروع به پاسخگویی کنید. تاریخ و ساعت برگزاری قسمت Speaking دوازده روز قبل از امتحان به داوطلبان اعلام می‌شود. تمامی مراحل کتبی امتحان باید با مداد نوشته شود و شرکت کنندگان اجازه استفاده از خودنویس یا خودکار یا اتود را در هیچ مرحله‌ای از امتحان کتبی ندارند.

نتایج امتحان ، سیزده روز پس از پایان آزمون کتبی اعلام می شود و کارنامه در اولین روز کاری بعد از سیزده روز تحویل پست یا فرد داده خواهد شد. مسئولان دفتر امتحان اجازه ندارند تا از طریق تلفن،‌ فکس، یا پست الکترونیکی نتایج را به اطلاع شرکت کنندگان برسانند.

تا ۵ عدد کارنامه برای دانشگاه ها و موسسات مورد خواست شما توسط دفاتر برگزار کننده امتحان بصورت رایگان ارسال می‌شود، البته به شرطی که از تاریخ امتحان شما یک ماه نگذشته باشد. اگر بیشتر از یک ماه از تاریخ امتحان شما بگذرد و یا بخواهید که بیشتر از ۵ کارنامه برایتان ارسال شود،باید به ازای هر کارنامه مبلغی را پرداخت کنید. اکثر دانشگاه ها اگر بیشتر از دو سال از تاریخ کارنامه آیلتس شما گذشته باشد،آن را قبول ندارند.
آموزش آیلتس در شیراز
:IELTS گونه های آزمون
امتحان IELTS در دو نوع Academic و General Training برگزار می‌گردد. آزمون آکادمیک یا Academic مخصوص کسانی است که مایلند در یک دانشگاه انگلیسی زبان به ادامه تحصیل بپردازند. اما آزمون جنرال یا General Training مخصوص افرادی است که مایلند به یک کشور انگلیسی زبان مانند کانادا، استرالیا و یا نیوزلند مهاجرت کنند.

همانطور که گفته شد، در امتحان IELTS، مهارت های Writing،Reading،Listening و Speaking در چهار قسمت جداگانه سنجیده می‌شوند. بخش های Listening و Speaking برای شرکت کنندگان Academic و General Training به روش کاملا مشابهی مورد ارزیابی قرار می‌گیرد، هر یک از این دو گروه سوالات جداگانه‌ای در قسمتهای Reading و Writing دریافت می‌کنند. مسئولیت نوع آزمونی که می‌خواهید در آن شرکت نمائید برعهده خود شما می باشد و درهنگام ثبت نام، باید نوع امتحان مورد نظرتان را در فرم ثبت نام قید کنید.

بخش های مختلف آزمون IELTS:
بخش Listening
زمان: حدودا 4۰ دقیقه

تعداد سوال: دفترچه‌ای شامل حاوی چهل سوال در ۴ بخش

سی دی امتحان Listening فقط یکبار پخش می‌گردد.

قبل از پخش سی دی زمان دارید تا سوالها را مرور کنید.

پس از پایان هر بخش، زمان دارید تا جواب های خود را بازبینی کنید.

پاسخ ها باید در دفترچه ی سوالات نوشته شود.

با پایان سی دی, ده دقیقه زمان دارید تا جواب ها را از دفترچه سوالات به پاسخنامه منتقل کنید.

دو بخش اول شامل موضوعاتی اجتماعی است و مکالمه بین دو یا چند نفر است.

دو بخش دوم شامل موضوعاتی دانشگاهی است. یک مکالمه حداکثر چهار نفره و یک کنفرانس، تشکیل دهنده این بخش ها میباشند.

بخش General Training Reading
زمان: ۶۰ دقیقه برای ۴۰ سوال

دفترچه حاوی متونی که جمعا ۲۰۰۰ تا ۲۷۰۰ کلمه دارند به فرد داده می‌شود.

بر خلاف بخش Listening، زمان اضافه‌ای برای انتقال جوابها از دفترچه سوالات به پاسخنامه به شما داده نمی‌شود.

متن های بکار رفته در دفترچه سوالات از مجلات، جزوه ها، کتب و روزنامه‌ها انتخاب شدند و مخاطب آن افراد غیر متخصص است.

بخش اول در مورد امور روزمره اجتماعی میباشد.

بخش دوم در مورد جزوات آموزشی و احتیاجات رفاهی می بالشد.

بخش سوم شامل یک متن بلند با موضوعی عمومی می باشد.

بخش Academic Reading
زمان: ۶۰ دقیقه برای ۴۰ سوال

دفترچه حاوی سه متن که جمعا ۲۰۰۰ تا ۲۷۰۰ کلمه دارند به فرد داده می‌شود.

بر خلاف بخش Listening، زمان اضافه‌ای برای انتقال جوابها از دفترچه سوالات به پاسخنامه به شما داده نمی‌شود.

متون بکار رفته در دفترچه سوالات از مجلات، جزوات، کتابها و روزنامه‌ها انتخاب شده‌اند و مخاطب آنها خواننده غیر متخصص است.

متون جنبه علمی دارند.

حداقل یکی از سه متن، نوشتاری استدلالی می باشد.

در صورتی که متن حاوی لغات تخصصی و فنی باشد، واژه نامه‌ای کوتاه نیز همراه آن خواهد بود.

بخش General Training Writing
زمان: ۶۰ دقیقه

برای دو موضوع باید انشاء بنویسید.

در موضوع اول (TASK 1) باید نامه‌ای به شخصی فرضی بنویسد و در آن مشکل یا مسئله ای را توضیح دهید. نامه شما باید حداقل ۱۵۰ کلمه داشته باشد. اگر نامه‌ای کمتر از ۱۵۰ کلمه باشد، از آن نمره کم می شود. بهتر است ۲۰ دقیقه از وقت را به موضوع اول اختصاص بدهید.

در موضوع دوم (TASK 2) باید نظر موافق یا مخالف خود را نسبت به یک موضوع بیان کنید و باید حداقل ۲۵۰ کلمه در مورد آن بنویسید. اگر انشائ شما کمتر از ۲۵۰ کلمه باشد، از آن نمره کم خواهد شد. بهتر است ۴۰ دقیقه از وقتتان را به موضوع دوم اختصاص دهید.

بخش Academic Writing
زمان: ۶۰ دقیقه

برای دو موضوع باید انشاء بنویسید.

در موضوع اول (TASK 1) باید در مورد جدول یا نموداری که به شما داده شده‌، توضیح بدهید. انشاء شما باید حداقل ۱۵۰ کلمه داشته باشد. اگر انشای شما کمتر از ۱۵۰ کلمه باشد، از آن نمره کم میشود. بهتر است ۲۰ دقیقه از وقت را به موضوع اول اختصاص بدهید.

در موضوع دوم (TASK 2) باید نظر موافق یا مخالف خود را نسبت به یک موضوع بیان کنید و باید حداقل ۲۵۰ کلمه در مورد آن بنویسید. اگر انشای شما کمتر از ۲۵۰ کلمه باشد، از آن نمره کم خواهد شد. بهتر است ۴۰ دقیقه از وقت را به موضوع دوم اختصاص بدهید.

بخش Speaking
این مصاحبه شفاهی و به طور رو در رو برگزار میگردد که زمان آن 15 الی 20 دقیقه و متشکل از سه بخش است.

دربخش اول ،داوطلب باید در مدت زمان 4 الی 5 دقیقه به سوالات عمومی و شخصی در مورد محل زندگی، شغل، وضعیت خانوادگی و علائقش جواب بدهد.

بعد در بخش دوم به مدت یک الی دو دقیقه در مورد موضوعی که در اختیارش قرار داده شده صحبت کند. قبل از شروع ،متقاضی به مدت یک دقیقه میتواند در مورد موضوع فکر کرده و مطالب خود را یاداشت کند. بعد از این مدت ممکن است به یک یا دو سوال در مورد همان موضوع هم جواب دهد.

در بخش سوم به مدت ۴ الی ۵ دقیقه با مصاحبه کننده در ادامه موضوعی که در بخش دوم به آن پرداخته صحبت می شود.

یکی از مهمترین عوامل کسب موفقیت و نمره خوب در امتحان آیلتس، نحوه مطالعه برای چنین امتحانی می باشد.

نکاتی در خصوص آزمون مصاحبه آیلتس (Speaking Exam)
برای کسب نمره بالاتر در آزمون مصاحبه آیلتس توصیه می شود که موارد زیر را برای آمادگی بیشتر بخوانید:

آزمون مصاحبه آیلتس در فاصله زمانی یک هفته قبل از امتحان تا روز آزمون کتبی انجام میگیرد که به اطلاع منقاضی خواهد رسید. (در بعضی مواقع احتمال برگزاری آزمون بعد از امتحان کتبی نیز هست).
به فاصله ۱۰ الی ۱۲ روز قبل از امتحان کتبی،متقاضی ایمیلی مبنی بر تعیین آزمون مصاحبه شفاهی دریافت میکند.بعد از دریافت ایمیل ، متقاضیان می توانند با کلیک برروی لینک داده شده، آزمون مصاحبه خود را با توجه به برنامه شخصی خود انتخاب کنند.
اگر متقاضیان به فاصله 2 روز بعد از ارسال ایمیل, اقدام به تعیین آزمون مصاحبه خود نکنند, مرجع برگزاری آزمون اقدام به تعیین آزمون مصاحبه می کند.
لطفاً دقت داشته باشید که هیچ تغییری در زمان آزمون مصاحبه امکانپذیر نیست و داوطلبانی که در تاریخ معین شده حضور نداشته باشند برای آنها وقت مجدد در نظر گرفته نمیشود. از متقاضیان عزیز تقاضا میشود 20 دقیقه قبل از شروع امتحان در محل امتحان حضور داشته باشند.
همراه داشتن پاسپورت در روز امتحان مصاحبه الزامی است, در غیر این صورت از شرکت در امتحان ممانعت به عمل می آيد.
مدت زمان این آزمون 15 الی 20 دقیقه است.
این امتحان توسط ممتحن مورد تایید به صورت حضوری انجام گرفته و ضبط میشود.
برای تکمیل مراحل ثبت نام، هنگام مراجعه برای آزمون مصاحبه از هر متقاضی عکس گرفته میشود.
در صورتي كه بنا به دلايل غيرقابل پيش بينی قادر به شركت در آزمون مصاحبه نباشيد، در صورت ارائه مدارك مستدل،مرکز آيلتس مربوطه برای داوطلب آزمون دوباره در نظر ميگيرد.
نبایدهای آزمون مصاحبه آیلتس:
پاسخ های کوتاه بله و خیر و عدم ارائه توضیحات کافی
پاسخ های اشتباه به سوالات پرسیده شده و خارج از موضوع صحبت کردن
عدم پاسخگویی به سوالات پرسیده شده توسط ممتحن
نامفهوم صحبت کردن
به کار بردن بیش از اندازه اصطلاحات در مصاحبه

با شرکت در کلاسهای آموزش آنلاین و یا حضوری موسسه زبان پارسا شانس قبولی در آزمون آیلتس را افزایش دهید. در موسسه زبان پارسا کلاس های ویژه مهارت های آزمون آیلتس، کارگاه Speaking, Listening ,Writing ,Reading و کلاس های Pre-Ielts و امتحان Mock test ارائه میگردد. تاریخ و زمان دوره های آموزشی بر روی وبسایت قابل دسترسی است.

تمامی مراحل ثبت نام میتواند آنلاین و از روی کامپیوتر شما انجام شود.و همچنین برای ثبت نام تلفنی میتوانید با شماره تلفن 09013443574 تماس حاصل بفرمایید، کارشناسان ما شما را راهنمایی میکنند .

. همین طورمی توانید برای دریافت پاسخ به سوالات بیشتر به موسسه زبان پارسا در شیراز(تاسیس 1380) با شماره تلفن 09013443574 تماس حاصل بفرمایید.

قوانین جدید دولت انگلستان در خصوص آزمون آیلتس
(UKVI) از تاریخ ۶ ام آوریل ۲۰۱۵

از تمامی داوطلبان آزمون آیلتس به منظور اخذ روادید انگلستان تقاضا میگردد که تارنماهای زیر را قبل از ثبت نام در آزمون مربوطه مطالعه فرمایند .

UKVI FAQ

IDP Press Release in ENGLISH

British Council Press Release in ENGLISH
